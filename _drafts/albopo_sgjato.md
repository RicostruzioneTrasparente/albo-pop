# Albo POP

Con la [delibera](http://156.54.128.62/sgjato/mc/mc_attachment.php?mc=1540) del 19/02/2016 il Comune di San Giuseppe Jato ha proposto di "condividire pienamente e promuovere" il progetto **Albo POP**.

## Cosa è Albo POP?

E' un progetto che ha come obiettivo quello di rendere più **popolare** e **quotidiano** l'accesso ai contenuti delle pubblicazioni fatte nell'**[Albo Pretorio comunale](http://156.54.128.62/sgjato)**.

In albo infatti vengono pubblicati giornalmente numerossissi atti che, oltre ad avere valore giuridicamente rilevante, sono di grande utilità e interesse per chi vuole vivere il proprio territorio in modo consapevole.

Con **Albo POP** sarà possibile ricevere un avviso per ogni nuovo atto pubblicato in albo.

## Come ricevere gli avvisi da Albo POP

E' possibile farlo in due modalità: tramite un canale **Telegram** o iscrivendosi a un **feed RSS**.

**Telegram** è un'applicazione gratuita disponibile per tutte le piattaforme, che ricorda un po' la celebre WhatsApp, con la quale sarà possibile seguire le pubblicazioni in albo. Questa la modalità per farlo:

- aprire il sito di Telegram [https://telegram.org/](https://telegram.org/) e installare l'applicazione;
- una volta installato fare click su [https://telegram.me/albopretoriosangiuseppejato](https://telegram.me/albopretoriosangiuseppejato);
- e infine fare click su **Unisciti**.

Fatto questo, riceverete un avviso per ogni atto pubblicato in albo.

![](http://i.imgur.com/QPxgN6u.jpg)

I **feed RSS** sono una delle modalità più classiche di pubblicazione sul web. ci si può iscrivere in numerosi modi e ci sono app per smartphone, per tablet e per personal computer.

L'indirizzo del feed RSS è [http://feeds.feedburner.com/SanGiuseppeJatoAlboPretorio](http://feeds.feedburner.com/SanGiuseppeJatoAlboPretorio)